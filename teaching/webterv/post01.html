<!DOCTYPE html>
<html lang="hu">
<head>
	<title>1. mérföldkő segítség</title>
	<meta charset="UTF-8">
	<meta name="viewport" content="width=device-width, initial-scale=1.0">
	<style>
		body {
			font-family: monospace;
		}

		.dark-theme {
			background-color: #36393f;
			color: white;
		}

		a {
			color: red;
			text-decoration: none;
		}

		a:hover {
			text-decoration: underline;
		}

		.bold {
			font-weight: bold;
		}
	</style>
</head>
<body>
	<p>Sziasztok!</p>
	<p>Összegyűjtöttem néhány gyakori kérdést az első mérföldkővel kapcsolatban, amit többen is feltettetek. Ezeket most megválaszolnám itt is, remélhetőleg ezzel segítve a munkátokat.</p>

	<p class="bold">1. Mit jelent az, hogy egy HTML oldal szabványos?</p>
	<p>Ez azt jelenti, hogy ha egy HTML validátorba (pl. <a href="https://validator.w3.org/" target="_blank">ebbe</a>) feltöltjük a HTML fájlunkat, akkor nem kapunk semmilyen validálási hibát (error-t). A linkelt validátor kétféle visszajelzést adhat: súlyosabb validálási hibákat (ők a piros színű error-ok), illetve kevésbé súlyos figyelmeztetéseket (ők a sárga színű warning-ok). Ahogy írtam, validálási hibák ne legyenek a minimálisan kötelező 5 (egy fős projektnél 3) HTML fájlban (szerencsére a hibaüzenet elég beszédes, könnyen rá lehet jönni a hiba okára). A figyelmeztetések számát is illik lehetőség szerint minél jobban lecsökkenteni, viszont ezek maradéktalan kijavítása nem elvárás. Sőt néha dob a validátor meglehetősen érdekes figyelmeztetéseket - pl. a 4. fejezetben tanult, HTML5-ben bevezetett űrlapelemekre írja, hogy ezeket bizonyos böngészők nem támogatják -, az ilyeneket nyugodtan figyelmen kívül lehet hagyni.</p>

	<p class="bold">2. Mit jelent az, hogy "az aktuális menüpont eltérő"?</p>
	<p>A projektben a navigációs menüben elhelyezett linkek segítségével valósítjuk meg az egyes weboldalak (HTML fájlok) közötti navigálást. Azért, hogy a felhasználó láthassa, hogy éppen melyik oldalon van, ezért annak a menüpontnak, ami az aktuális oldalt jelöli (amin éppen vagyunk) adjunk valamilyen formázást, aminek köszönhetően eltérően jelenik meg a többi menüponttól. Ezt legegyszerűbben úgy érhetjük el, hogy adunk az aktuális oldalt jelölő menüpontnak valamilyen class értéket, majd CSS-ben ez alapján megformázzuk a menüpontot.</p>

	<p class="bold">3. Mit értünk a "Fejlécekhez való társítás (headers)" követelmény alatt?</p>
	<p>Jó, ez eddig még nem volt kérdés, de láttam, hogy néhány beadott projektben volt vele probléma, ezért leírom, hogy ez pontosan mit takar. Itt nem elég az, hogy ha van egy táblázatunk, amely tartalmaz fejléccellákat és adatcellákat. Itt a teljes pontszámért hozzá kell társítanunk az adatcellákat a megfelelő fejléccellákhoz a headers attribútum segítségével. A <a href="https://okt.sed.hu/webtervezes/gyakorlat/fejezet2/#tablazatok" target="_blank">2. fejezetben</a> találhatunk a headers attribútum használatáról bővebb leírást és egy kellően részletes példát (a Táblázatok anyagrészen belüli utolsó kódpéldában).</p>

	<p class="bold">4. Van egy regisztrációs űrlapom, a regisztrációt megvalósító kódot is meg kell írnom?</p>
	<p>Nem, az első mérföldkő csupán a HTML és CSS anyagrészt kéri számon. Emiatt ebben a mérföldkőben elég csak létrehozni az űrlapot, elhelyezni rajta az elvárt mennyiségű űrlapelemet és CSS-ben megformázni ezeket. Az űrlapfeldolgozást még nem kell megvalósítani, az a második mérföldkőben lesz feladat (egyébként a 8. fejezet fog majd szólni az űrlapfeldolgozásról, szóval ez még egy picit odébb van).</p>

	<p class="bold">5. Mi az a nyomtatási stíluslap?</p>
	<p>A nyomtatási stíluslap az <a href="https://okt.sed.hu/webtervezes/gyakorlat/fejezet5/#media-query-k" target="_blank">5. fejezet</a> végén lakik. Itt láthattok leírást arról, hogy ezt pontosan mire és hogyan használjuk, és egy példát is megtaláltok ugyanitt.</p>

	<p class="bold">6. Kell különféle eszközökre és felbontásokra optimalizálni a weboldalam megjelenítését?</p>
	<p>Nem. Nem okostelefonon fogjuk tesztelni a projekteteket, hanem egy asztali gépen vagy egy laptopon. Ugyanitt: Internet Explorerre se kell optimalizálni természetesen.</p>

	<p class="bold">7. Mit jelent a nem kötelező elemek közül a(z) X?</p>
	<p>Néhány olyan követelmény a nem kötelező elemek közül, amit többen is megkérdeztetek, hogy micsoda (néhány ezek közül az előadáson kerül tárgyalásra):</p>
	<ul>
		<li>körvonal: ő az <a href="https://www.w3schools.com/css/css_outline.asp" target="_blank">outline</a> tulajdonság lenne (és nem a border)</li>
		<li>kliensoldali térkép: róla <a href="https://www.w3schools.com/html/html_images_imagemap.asp" target="_blank">ezen a linken</a> olvashatunk</li>
		<li>többoszlopos elrendezés: róla pedig <a href="https://www.w3schools.com/css/css3_multiple_columns.asp" target="_blank">ezen a linken</a> találunk leírást</li>
		<li>szegélykép: ez a <a href="https://www.w3schools.com/cssref/css3_pr_border-image.asp" target="_blank">border-image</a> tulajdonsággal állítható be</li>
		<li>túlcsordulás szabályozása: ide az <a href="https://www.w3schools.com/cssref/css3_pr_overflow-x.asp" target="_blank">overflow-x</a>, <a href="https://www.w3schools.com/cssref/css3_pr_overflow-y.asp" target="_blank">overflow-y</a>, <a href="https://www.w3schools.com/cssref/pr_pos_overflow.asp" target="_blank">overflow</a> CSS tulajdonságok tartoznak</li>
		<li>méretezés: ide az elemek szélességére és magasságára vonatkozó CSS utasítások (width, height, min-width, max-width, min-height, max-height) tartoznak.</li>
	</ul>

	<p class="bold">8. Mit értünk "Formai követelmények" alatt?</p>
	<p>Ez részletesen ki van fejtve a követelményeket tartalmazó HTML doksiban. Az "Általános elvárások" rész alatti első 6 vázlatpont tartozik ide.</p>

	<p class="bold">9. Mi az az "alapállapot gomb"?</p>
	<p>Ez se volt kérdés, de páran elrontották. Ez az &lt;input type="reset"/&gt; lenne.</p>

	<p class="bold">10. Minden követelményt meg kell valósítani <u>minden egyes weblapon</u>?</p>
	<p>Nem. Természetesen elég mindent egyszer megvalósítani valahol a projekten belül.</p>

	<p>Remélhetőleg ezzel sikerült néhány felmerülő kérdést tisztázni. Ha még eszembe jut valamilyen gyakrabban felmerülő kérdés, akkor ezt a posztot kiegészítem. Jó munkát a projekthez! :Smile:</p>
	<p>Üdv., <br>Bence</p>

	<button id="theme-toggle-btn" onclick="changeTheme()">Sötét téma</button>
	<script>
		function changeTheme() {
			const documentBody = document.body;
			documentBody.classList.toggle("dark-theme");

			const buttonText = document.body.classList.contains("dark-theme") ? "Világos téma" : "Sötét téma";
			changeButtonText(buttonText);
		}

		function changeButtonText(text) {
			const toggleButton = document.getElementById("theme-toggle-btn");
			toggleButton.innerText = text;
		}
	</script>
</body>
</html>